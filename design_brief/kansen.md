# Kansen / Trends

### Sketch bestanden uitlezen (Technologisch)

Tijdens het onderzoek naar een oplossing voor dit probleem heeft Matise een manier gevonden om de informatie die in de Sketch bestanden zit uit te lezen. Hierdoor kunnen wij de data van deze bestanden leesbaar maken voor een systeem. Het Sketch bestand kan worden vertaald naar meerdere JSON bestanden. JSON is een gestandaardiseerd gegevensformaat welke goed kan worden gelezen door huidige webstandaarden.

### Open source (Technologisch)

Het web trekt tegenwoordig steeds meer richting open source. Dit wil zeggen dat veel informatie en data gratis beschikbaar is op het internet, met als doel anderen te helpen en doorontwikkeling beter mogelijk te maken. Dit verlaagt de drempel om met nieuwe technieken te gaan experimenteren.

### Meerdere bedrijven ondervinden hetzelfde probleem als Matise (Bedrijf / commercieel)

Zoals vermeld in het probleem ondervinden meerdere stakeholders problemen in de transitieperiode tussen design en development. De problemen zijn groot en de vraag naar een oplossing is daarom ook groot. Hierdoor kan mijn product goed getest worden met echte gebruikers. Door de grote vraag naar een oplossing is het mogelijk om het product in een later stadium op de markt te brengen voor een groter publiek.
