# Introductie
Matise is een Amsterdams bureau dat voornamelijk digitale producties maakt voor haar klanten. Binnen Matise zijn er drie stromingen; strategie, design en development. Het afgelopen half jaar heb ik volwaardig meegedraaid binnen dit bedrijf in mijn rol als developer.

Binnen Matise wordt gebruik gemaakt van een tool om zo efficiënt mogelijk CSS te schrijven, de primaire taal om styling te verrichten. Deze tool wordt Henri's genoemd. Henri's is op dit moment de primaire front-end tool binnen Matise.

Henri's is ontstaan om het werk van een front-end developer makkelijker en consistenter te maken, en om designers richtlijnen te geven waarbinnen ze kunnen vormgeven. Vergelijkbaar met Bootstrap en Zurb Foundation, andere grote platformen met miljoenen gebruikers, biedt Henri’s een optie voor een basis layout (grid). Henri’s regelt kleuren, typografie en vele andere instellingen die wij binnen Matise snel kunnen definiëren.

Door de consistentie en geboden structuur van Henri’s weten de designers binnen Matise hoe ze het beste kunnen vormgeven voor de interne developers. Hierdoor kan Matise beter en sneller producten opleveren. Henri’s neemt op het gebied van overdracht van een design aan de developers binnen Matise veel problemen weg. Toch werkt het nog niet optimaal.. Deze transitie kan veel efficiënter met de boodschap: To keep it fun till the end, you have to start right.

Tijdens mijn onderzoek naar of en hoe dit probleem zich buiten Matise afspeelt, ondervonden we bij Matise dat Henri's meer kan zijn dan een CSS tool gericht op developers. De richtlijnen die Henri’s biedt voor onze designers is namelijk ook erg interessant voor andere partijen. Uit deze gedachten en wensen is Parlor ontstaan. Parlor is de Engelse benaming voor een salon of een wachtkamer. Dit beschreef het probleem perfect.

Parlor zal de designers en de developers bij elkaar brengen en zo frustratie te verminderen en het eindproduct te verbeteren. Parlor levert geen kant en klare website op, het dient alleen als een overstapstation. Parlor levert de hulpmiddelen zodat designers en developers hun werk sneller kunnen verrichten.
