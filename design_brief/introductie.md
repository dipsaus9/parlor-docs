# Introductie

Bij Matise wordt gebruik gemaakt van een tool om zo efficiënt mogelijk CSS te schrijven, de oertaal voor webdevelopment. Deze tool wordt Henri's genoemd. Henri's is op dit moment de primaire tool binnen Matise. Sil, Front end developer bij Matise en bedenker van Henri's, wilde dit systeem graag naar een hoger niveau brengen zodat meer mensen en bedrijven gebruik kunnen maken van Henri’s.

Henri's is ooit ontstaan om het werk van een Front end developer makkelijker en consistent te maken. Net als Bootstrap en Zurb Foundation, andere grote platformen met miljoenen gebruikers, biedt Henri’s een basis layout optie. Henri’s is verantwoordelijk voor kleuren, typography en vele andere instellingen die wij binnen Matise snel kunnen definiëren.

Door de consistentie van Henri’s weten de designers binnen Matise hoe ze hier het beste mee om kunnen gaan. Hierdoor kan Matise beter en sneller producten opleveren.
Henri’s lost veel problemen op op het gebied van overdracht van een design aan de developers binnen Matise. Toch kost het veel tijd en moeite om een design over te dragen aan de developers. Deze transitie kan veel efficiënter met de boodschap: To keep it fun till the end, you have to start right.

De vernieuwde versie van Henri's was bedoeld als oplossing voor designers en developers, zoals dit nu ook het geval is binnen Matise. Na onderzoek te doen naar het probleem van deze twee stakeholders buiten Matise ondervonden we dat Henri's meer moest zijn dan een CSS tool. Uit deze gedachte en wensen ontstond Parlor. Parlor is de engelse term voor een salon of een wachtkamer. Dit beschreef ons probleem perfect. Parlor zal de designers en de developers bij elkaar brengen om zo frustratie te verminderen en het eindproduct te verbeteren. Parlor levert geen website op, Parlor levert alleen de hulpmiddelen zodat de designers en de developers hun werk konden doen zoals ze gewend zijn, met plezier!
