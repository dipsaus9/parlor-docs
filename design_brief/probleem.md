# Het probleem

## Aanleiding

De designers en developers binnen het team van Matise ondervinden vaak frustraties tijdens de overdracht van een ontwerp naar het development team. Deze transitie willen ze graag versoepelen zodat veel taken, die nu veel tijd en energie kosten, automatisch worden afgehandeld.

## Achtergrond

Na het constateren van het probleem is er door Matise onderzoek gedaan of het probleem ook bestaat in andere teams in hetzelfde vakgebied. Dit onderzoek is gedaan met meerdere design- en development teams binnen het bedrijf PON. (Waaronder het team bestaande uit zes personen die dagelijks aan de website van Gazelle werken). Uit dit onderzoek konden we concluderen dat dit probleem zich ook voordoet buiten Matise. De huidige opdracht zal dus inzetbaar moeten zijn op een grotere schaal in de toekomst.

## Afbakening en relevantie

Designers en developers hebben beide hun eigen expertise. De expertise van beide partijen zal overgedragen moeten worden in de vorm van een product. In de praktijk blijkt echter dat deze partijen niet al te best met elkaar kunnen communiceren. Parlor zal hier ondersteuning gaan bieden.  

De transitie tussen ontwerp en development zal niet veranderen, wel kunnen we dit stroomlijnen. Parlor zal een Minimum Lovable Product (MLP<sup id="MLP_text">[1](#MLP)</sup>) worden dat ervoor zal zorgen dat de transitie makkelijker zal gaan verlopen. Het product zal voldoen aan de mogelijkheid om een Sketch<sup id="Sketch_text">[2](#Sketch)</sup> bestand te importeren. Met de data die wordt gelezen uit een Sketch bestand zal een overzicht worden gemaakt. In dit overzicht zitten alle bouwstenen die een ontwerp bevat, de zogenaamde assets. Deze assets zijn voor de ontwerper en de developer een nuttige bron van data. Zo zal de ontwerper de assets gebruiken om feedback te krijgen op het ontwerp, en kan de developer de assets exporteren naar code.


## Probleemstelling

De overdracht van een ontwerp naar een development team is zowel voor de designers als de developers niet efficiënt waarbij veel frustratie komt kijken.

## Doelstelling

Het doel van mijn oplossing is om de effectiviteit te verhogen tijdens de overdracht van een ontwerp naar het development team. Dit wil ik gaan doen door een technische oplossing te bieden die zowel voor designers als voor developers makkelijk te implementeren is.

## Visgraatmodel

Uit het visgraatmodel kunnen we een aantal conclusies en behoeftes halen.

<a href="/Visgraatmodel.png" target="_blank">![Visgraatmodel](/Visgraatmodel.png)</a>

Bij de overdracht van een ontwerp aan de developers komt veel kijken. Deze handelingen kosten een ontwerper erg veel tijd en energie. Dit probleem is binnen Matise al onderzocht. Voor externe designers is dit een aanname, dit zal niet binnen dit project worden onderzocht.

De taak van een developer is om een visueel product te realiseren. De ontwerpkeuzes zullen moeten worden vertaald zodat de developer dit kan toepassen. De developer is vervolgens veel tijd kwijt aan het importeren en updaten van deze keuzes ontwerpkeuzes. Dit probleem is onderzocht tijdens interviews met meerdere development teams binnen PON en binnen Matise. Hieruit bleek dat de behoeftes sterk overeen kwamen.

<a name="MLP">1</a>: Een minimaal product met een goede uitstraling om zo feedback te krijgen van gebruikers [↩](#MLP_text)

<a name="Sketch">2</a>: een ontwerp toolkit [↩](#Sketch_text)
